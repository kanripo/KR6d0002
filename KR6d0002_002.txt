#-*- mode: mandoku-view; -*-
#+DATE: 2015-08-30 19:47:24.570780
#+TITLE: 正法華經
#+PROPERTY: CBETA_ID T09n0263
#+PROPERTY: ID KR6d0002
#+PROPERTY: SOURCE Taisho Tripitaka Vol. 09, No. 0263
#+PROPERTY: VOL 09
#+PROPERTY: BASEEDITION T
#+PROPERTY: WITNESS T@YUAN
#+PROPERTY: LASTPB <pb:KR6d0002_T_002-0073b> 
#+PROPERTY: JUAN 2
¶
《正法華經》卷第二¶
¶
西晉月氏國三藏竺法護第三譯¶

正法華經應時品第三¶

於是賢者舍利弗，聞佛說此欣然踊躍，即起¶
叉手白眾祐曰：「今聞大聖講斯法要，心加歡¶
喜得未曾有。所以者何？常從佛聞說法，化¶
導諸菩薩乘，見餘開士聽承佛音得至真覺，¶
甚自悼感獨不豫及，心用㣿惕，所示現議¶
所不紹逮，我已永失如來之慧。假使往返山¶
林巖藪，曠野樹下閑居獨處，若在宴室謹¶
勅自守，一身經行益用愁毒，深自惟言：『法號¶
等入，世尊為我現若干教，而志小乘，自我等¶
咎，非如來也。所講演法大聖等心，為開士歎¶
思奉遵者，為受第一如來訓典，堪至無上¶
正真之道。我等所順而被衣服，所建立願¶
不以頻數。』唯然世尊！鄙當爾時用自剋責，晝¶
夜寢念，雖從法生不得自在，偏蒙聖恩得離¶
惡趣。今乃還聞。」

時，舍利弗以頌讚曰：¶

#+BEGIN_VERSE
「　「得聞佛乘，
　一句之義，
　超出本望，¶
　怪未曾有。
　所當受獲，
　非心口言，¶
　覩大尊雄，
　益懷喜歡。
　假使有人，¶
　能造行者，
　聞安住音，
　以為奇雅。¶
　諸塵勞垢，
　鄙以蠲盡，
　音聲之信，¶
　亦悉永除。
　我本晝日，
　設經行時，¶
　若在樹下，
　端坐一心，
　設在林藪，¶
　山巖之中，
　心自思惟，
　如此行義。¶
　嗚呼自責，
　弊惡之意。
　因平等法，
<pb:KR6d0002_T_002-0073c>¶
　而得無漏，
　不由三界，
　順尊法居。¶
　追悔過事，
　以誡將來。
　紫磨金容，¶
　相三十二，
　我已違遠，
　失不自嚴。¶
　眾好八十，
　具足殊特，
　種種積累，¶
　不以瓔珞。
　根力脫門，
　八部之音，¶
　於平等法，
　而自危削。
　諸佛之法，¶
　有十八事，
　如是之義，
　我已永失。¶
　音聲所聞，
　達於十方，
　吾以得見，¶
　愍世俗者。
　一身獨己，
　晝日經行，¶
　又自剋責，
　而內思惟。
　我每夙夜，¶
　深自料計，
　反側宛轉，
　忖度己身。¶
　當問世尊，
　如是之義，
　鄙何所失，¶
　當復所失。
　現在眼前，
　於聖明日，¶
　夙夜過去，
　逝不休息。
　見餘菩薩，¶
　而不可計，
　世雄導師，
　之所開化。¶
　彼等悉聞，
　此佛音教，
　為諸群萌，¶
　講演法力。
　其法無想，
　諸漏已盡，¶
　普悉曉暢，
　致微妙慧。
　覩若干種，¶
　諸所祠祀，
　歷外異學，
　諸邪偽術。¶
　由是之故，
　解佛音教，
　觀已脫門，¶
　即蛻滅度。
　一切得解，
　諸所見行，¶
　尋時開了，
　空無之法。
　由是自謂，¶
　已得滅度，
　今乃自知，
　非至泥洹。¶
　得覩諸佛，
　天中之天，
　時人中上，¶
　眾會圍繞，
　三十二相，
　光色巍巍，¶
　因斯覺了，
　至度無餘。
　我適聞說，¶
　除於眾熱，
　不以音聲，
　而得無為。¶
　如我所知，
　正覺師子，
　諸天世人，¶
　之所奉事，
　則以力勢，
　恒住如斯，
<pb:KR6d0002_T_002-0074a>¶
　第一初聞，
　大聖之教。
　波旬時化，¶
　變為佛形，
　無得為魔，
　之所嬈害。¶
　如因緣行，
　而引說喻，
　無央數億，¶
　顯現姟限。
　善立彼岸，
　至道意海，¶
　得聞彼法，
　除諸狐疑。
　有百千佛，¶
　及姟之數，
　悉得覩見，
　眾滅度勝。¶
　如斯諸佛，
　所說經典，
　善權方便，¶
　隨順御之。
　假使有人，
　現究竟行，¶
　當來諸佛，
　眾億百千，
　善權方便，¶
　導御是黨，
　為講說法，
　誘進泥洹。¶
　隨其體像，
　化以慧行，
　悉而分別，¶
　次第所有。
　諸佛之法，
　所當教誨，¶
　尋即承聖，
　受轉法輪。
　世雄導師，¶
　現真雅訓，
　吾亦如是，
　依蒙其像。¶
　彼諸魔眾，
　而不敢當，
　心未嘗懷，¶
　邪疑之礙。
　普興柔軟，
　深妙之道，¶
　以佛音聲，
　而得歡欣。
　今日所有，¶
　諸志猶豫，
　以棄沈吟，
　住於聖慧。¶
　我成如來，
　無眾結網，
　諸天世人，¶
　以為眷屬。
　今日得覩，
　佛之道眼，¶
　當勸助化，
　於諸菩薩。」
#+END_VERSE
」¶

佛告賢者舍利弗：「今吾班告天上世間，沙門¶
梵志、諸天人民、阿須倫，佛知舍利弗曾以¶
供養三十二千億佛，而為諸佛之所教化，¶
當成無上正真之道。吾身長夜亦開導汝以菩¶
薩義，爾緣此故興在吾法。如來威神之所¶
建立，亦本願行念菩薩教，未得滅度自謂滅¶
度。舍利弗！汝因本行欲得識念無央數佛，¶
則當受斯《正法華經》一切佛護，普為聲聞分別
<pb:KR6d0002_T_002-0074b>¶
說之。」

佛語舍利弗：「汝於來世無量無數不可¶
計劫，供養億百千佛受正法教，奉敬修行此¶
方等經，具足眾行當得佛道，號蓮華光如來、¶
至真、等正覺、明行成為、善逝、世間解、無上士、道¶
法御、天人師，其世界名離垢。平等快樂威曜¶
巍巍，諸行清淨所立安隱，米穀豐賤人民繁¶
熾，男女眾多具足周備，琉璃黃金以為長繩，¶
連綿路傍一切路邊，有七寶樹八重交道，行¶
樹枝葉華實常茂。蓮華光正覺亦當承續說¶
三乘法，而佛說法具足一劫，所可演經示奇¶
特願。劫名大寶嚴，所以名曰大寶嚴者？謂¶
彼佛國諸菩薩眾，諸菩薩眾有無央數，不¶
可思議無能限量，唯有如來乃能知數。菩薩¶
大士在其佛土，為覺意寶行如蓮華，無有新¶
學久植德本，淨修梵行而無年限，親近如¶
來常應佛慧，具大神通悉存法要，勇猛志¶
強。諸菩薩眾，具足如是無有缺減，是故其劫¶
名大寶嚴，蓮華光佛當壽十二中劫，不可計¶
童子時也，其國人民當壽八劫。蓮華光如來¶
過十二劫，有菩薩名堅滿，當授其決，告諸¶
比丘言：『此堅滿大士，吾滅度後當得無上正¶
真道，號度蓮華界如來正覺。』蓮華光佛滅度¶
之後，正法像法住二十中劫，其佛世界如前¶
佛土等無差特。度蓮華界如來亦壽二十二¶
中劫，爾乃滅度。佛滅度後，其佛正法及像¶
法住二十二中劫。」

爾時世尊以偈頌曰：¶

#+BEGIN_VERSE
「　「卿舍利弗，
　於當來世，
　得成為佛，¶
　顯如來尊，
　號蓮華光，
　普平等目，¶
　教授開化，
　眾庶億千。
　奉事無數，
<pb:KR6d0002_T_002-0074c>¶
　諸佛億載，
　於彼修力，
　多所興立，¶
　所在勸化，
　得為十力，
　便當成就，¶
　上尊佛道。
　不可思議，
　無央數劫，¶
　劫當號名，
　大寶莊嚴。
　世界名曰，¶
　為離諸垢。
　其蓮華光，
　國土清淨，¶
　以紺琉璃，
　遍敷為地，
　紫磨金繩，¶
　連綿為飾，
　若干種樹，
　皆七寶成，¶
　其樹華實，
　悉以黃金。
　彼諸菩薩，¶
　意皆堅強，
　所造言行，
　聖哲聰明，¶
　善學佛道，
　億百千姟，
　是等來現，¶
　最勝法教。
　佛最後時，
　無有陰蓋，¶
　為童子時，
　無所慕樂，
　棄離愛欲，¶
　即出家去，
　便得成就，
　上尊佛道。¶
　斯最勝尊，
　則得自在，
　其命當壽，¶
　十二中劫。
　法教當立，
　盡于八劫。¶
　彼命限量，
　劫數如是。
　若大聖佛，¶
　滅度之後，
　當具足滿，
　二十中劫。¶
　爾時法住，
　若干之數，
　愍哀天上，¶
　及世間人。
　其佛正法，
　滅盡之後，¶
　像法當住，
　二十中劫。
　彼大聖明，¶
　舍利流布，
　男神女鬼，
　供養最勝。¶
　其世尊德，
　亦當如是。
　告舍利弗，¶
　且當自度，
　仁者國土，
　嚴飾如是，¶
　兩足之尊，
　自然無倫。」
#+END_VERSE
」¶

爾時四部眾，比丘、比丘尼、清信士、清信女，天、¶
龍、鬼神、揵沓和、阿須倫、迦留羅、真陀羅、摩休¶
勒，聞佛世尊授舍利弗決，當成無上正真之¶
道，心懷欣豫歡喜踊躍，不能自勝，各自脫身¶
衣以覆佛上。時天帝釋、梵忍跡天，及餘無數
<pb:KR6d0002_T_002-0075a>¶
億千天子，各各取衣供養世尊，以天華、香意¶
華、大意華散于佛上，諸天衣物悉在虛空羅¶
列而住，天上伎樂自然而鳴，天上大聲自然¶
雷震，普雨天華，咸共舉聲而皆歎曰：「今所聞¶
法自昔未有，前波羅奈鹿苑之中，始轉法輪¶
蓋不足言，今佛世尊則復講說無上法輪。」

時¶
諸天子以頌讚曰：¶

#+BEGIN_VERSE
「　「於世無雙比，
　今者轉法輪，¶
　為男女講議，
　陰衰所從起，¶
　彼第一暢說，
　十二展轉事，¶
　今導師所演，
　少能信樂者。¶
　從世雄大聖，
　面聞無數法，¶
　住始至于茲，
　未聆如斯典。¶
　大導師所說，
　我今代勸助，¶
　勇猛舍利弗，
　而乃得授決。¶
　為歎本發意，
　所供養佛數，¶
　我當蒙及逮，
　得佛世最上。¶
　已所造淨行，
　頻數若干種，¶
　奉過去諸佛，
　願獲佛道義。」
#+END_VERSE
」¶

於是舍利弗白世尊曰：「我今無結狐疑已除，¶
現在佛前得授予決，為無上正真道。」又曰：「大¶
聖！斯千二百得自在者，昔來豈不住學地乎？¶
當來如是此佛教耶？斯諸比丘，頓止行門遵¶
尚法律，度老病死諮嗟泥洹，是諸比丘無¶
央數千，供養世尊，學諸所學，畏吾我、懼三¶
世，毀諸見眾邪？行立滅度，已懷此想得至¶
道場。初未曾聞如是像法，心每猶豫。善哉！世¶
尊！願說要義，使此比丘疑網悉除。今四部¶
眾意咸悵恨，當令坦然無餘結恨。」

佛告舍
<pb:KR6d0002_T_002-0075b>¶
利弗：「向者吾不說斯法耶？以若干種善權¶
方便，隨其因緣而示現之，如來、至真、等正覺¶
所分別演，皆為無上正真道故，我所諮嗟皆¶
當知之，為菩薩也。又舍利弗！今吾引喻重¶
解斯義，有明慧者當了此譬喻。如郡國¶
縣邑有大長者，其年朽邁坐起苦難，富樂無¶
極財寶無量。有大屋宅，周匝寬博垣牆高廣，¶
其舍久故，數百千人而在其內，唯有一門及¶
監守者。堂屋傾危梁柱腐敗，軒窓既多多積¶
薪草。時失大火，從一面起普燒屋宅。長者有¶
子，若十二十。欲出諸子，諸子放逸嬉戲¶
飲食，卒見火起各各馳走，周慞詰屈不知¶
所出。父而念曰：『今遭火變屋皆然熾，以何¶
方便勉救吾子？』時父知子各所好憙，即為陳¶
設象馬車乘遊觀之具，開示門閤使出于外，¶
鼓作倡伎絕妙之樂，戲笑相娛令濟火厄，當¶
賜眾乘。象車馬車羊車伎車，吾以嚴辦停在¶
門外，速疾走出出避火災，自恣所欲從意所¶
樂。諸子聞父誨勅所賜，象馬車乘音樂之屬，¶
各共精進廣設方計，土坌水澆奔走得出。長¶
者見子安隱而出，四面露坐心各踊躍，不復¶
恐懼，各各白言：『願父賜我諸所見許若干種¶
伎相娛樂具象馬車乘。』

「又舍利弗！彼大長者，¶
等賜諸子七寶大車，珠交露幔車甚高廣，諸¶
珍嚴莊所未曾有，清淨香華瓔珞校飾，敷以¶
繒褥氍氀綩綖，衣被鮮白鑠如電光，冠幘¶
履屣世所希有，若干童子各各擎持，一種¶
一色皆悉同等，用賜諸子。所以者何？今此¶
幼童皆是吾子，寵敬等愛意無偏黨，以故賜
<pb:KR6d0002_T_002-0075c>¶
與平等大乘。

「又舍利弗！吾亦如是為眾生¶
父，停儲庫藏滿無空缺，如斯色像，教化誘¶
進惠示大乘。諸子則尋獲斯大乘，以為奇¶
珍得未曾有，而乘遊行。於意云何？長者賜¶
子珍寶大乘，將無虛妄乎？」

舍利弗白佛：「不¶
也。安住！不也。世尊！其人至誠。所以者何？彼大¶
長者救濟諸子，而不欲令遇斯火害，隨其所¶
樂許而賜之，適出之後各與大乘，以故長者¶
不為虛妄。究竟諸子志操所趣，故以方便令¶
免患禍，況復貯蓄無量寶藏，以一色類平¶
等大乘賜子不虛。」

佛言：「善哉！舍利弗！誠如¶
所云。如來、至真、等正覺超越十方無黠眾冥，¶
解脫憂恐拔斷根芽，枝葉華實如來慧現。¶
法王神力為世之父，善權方便攝持思義，¶
行平等大悲道心無盡，愍哀三界大火熾然，¶
黎庶不解故現世間，救濟眾生生老病死諸¶
不可意結縛之惱，裂壞所著、脫婬怒癡，誘導¶
三乘，漸漸勸示無上正真平等之道。適興于世，覩¶
諸群萌，妄想財業愛惜無厭，因從情欲致無¶
數苦，於今現在貪求汲汲，後離救護便墮地¶
獄、餓鬼、畜生，燒炙脯煮饑渴負重，痛不可¶
言。正使生天及在人間，與不可會、恩愛別離，¶
憂惱難量。一時離苦，歌舞戲笑不知恐畏，無¶
所忌難不自覺了，不肯思惟計其本末，不¶
求救護復見燒然。三界眾生勤苦之患，吾當¶
施立無極大安，無數百千不可思議諸佛正¶
慧。其有蕩逸迷惑欲樂，如來誘立道慧神¶
足，善權方便化現佛慧，使聞佛力力無所畏¶
。眾生難寤不肯尋受，因緣所縛，未脫
<pb:KR6d0002_T_002-0076a>¶
生老病死憂患，未始得度三界燒炙，不了所¶
歸。何謂解佛慧者？譬如長者，立強勇猛多¶
力諸士，救彼諸子使離火患，方便誘之適出¶
在外，然後乃賜微妙奇特眾寶車乘。如是，舍¶
利弗！如來正覺以力、無畏建立眾德，善權方¶
便修勇猛慧，覩見三界熾然之宅，欲以救濟¶
眾生諸難，故現聲聞、緣覺、菩薩之道，以是三¶
乘開化驅馳使棄愛欲，教諸萌類滅三界火、¶
婬怒癡縛，色聲香味細滑之法，三處五欲五¶
欲燒人，不倚三界便得三乘，勤精進三乘¶
則超三界，進三乘者諸佛所訓也。黎庶則至¶
無央數集，世尊現戲行為娛樂，修此根、力、¶
覺意、禪定、脫門、三昧正受，然於後世致大法¶
樂，安隱欣豫無所罣礙。

「又舍利弗！其有眾生¶
未興起者，如來出世有信樂者，樂佛法教精¶
進奉行，最後竟時欲取滅度，謂聲聞乘。遵¶
求羅漢孚出三界；譬如長者勉濟子難許以¶
羊車。若復有人無有師法，自從意出求至寂¶
然，欲獨滅度覺諸因緣，於如來法而行精進，¶
謂緣覺乘；出之火宅許以馬車。假使有人，求¶
諸通慧諸佛道慧，自在聖慧自從心出，無師¶
主慧多所哀念，多所安隱諸天人民，欲利天¶
上世間人民，滅度黎庶於如來法，奉修精進¶
欲求大聖，普見之慧力無所畏，謂如來道，¶
菩薩大士所履乘也；譬如長者勸誘其子免¶
火患難，許以象車驅出火宅。父見子安濟難¶
無懼，自察家中財寶無量，等賜諸子高大殊¶
妙七寶大乘。如來正覺亦復如是，覩無數眾¶
億百千姟，使度三難勤苦怖懼，從其所願
<pb:KR6d0002_T_002-0076b>¶
開生死門，遂令脫出難嶮恐患使滅度安。

「又¶
舍利弗！如來爾時從終始宅，以無數慧、力、無¶
所畏，觀眾罪厄矜哀喻子，普勸進使歸於佛¶
乘，不令各各從意而滅度也，如來悉誘以佛¶
滅度而滅度之。假使眾生得度三界，以如來¶
慧、脫門、定意、賢聖度門，安慰歡娛施樂法義，¶
惠以一貌佛之大道。如彼長者本許諸子以¶
三品乘，適見勉難各賜一類平等大乘，誠¶
諦不虛，各得踊躍無有慍恨。如來如是，本¶
現三乘，然後皆化使入大乘，不為虛妄。所以¶
者何？當知如來等覺有無央數倉庫帑藏，¶
以得自在，為諸黎庶現大法化諸通愍慧，¶
當作是知、當解此義。如來等正覺善權方¶
便，以慧行音唯說一乘，謂佛乘也。」

世尊頌¶
曰：¶

#+BEGIN_VERSE
「　「譬如長者，
　而有大宅，
　極甚朽故，¶
　腐敗傾危。
　有大殿舍，
　而欲頓壞，¶
　梁柱榱棟，
　皆復摧折。
　多有軒闥，¶
　及諸窓牖，
　又有倉庫，
　以泥塗木。¶
　高峻垣牆，
　壁障崩隤，
　薄所覆苫，¶
　彌久彫落。
　時有諸人，
　五百之眾，¶
　皆共止頓，
　於彼舍宅。
　有無央數，¶
　草木積聚，
　所當用者，
　滿稸無量。¶
　一切門戶，
　時皆閉塞。
　有諸樓閣，¶
　及眾蓮華，
　億千眾香，
　而有芬氣。¶
　若干種鳥，
　眷屬圍繞，
　種種虺蛇，¶
　蝠螫逋竄。
　在在處處，
　有諸惡蟲，¶
　有若干種，
　狖狸鼷鼠，
　其字各異，¶
　嗚呼啾[口*室]。
　其地處處，
　而有匿藏，
<pb:KR6d0002_T_002-0076c>¶
　溷廁屎溺，
　污穢流溢，
　蟲鳥刺蕀，¶
　充滿其中。
　師子狐狼，
　各各[口*睪]吠，¶
　悉共咀嚼，
　死人屍骸，
　何人聞見，¶
　而不怖懼？
　無數狗犬，
　蹲伏窠窟，¶
　各各圍繞，
　皆共[齒*差]掣。
　假使此等，¶
　饑餓之時，
　普皆諍食，
　疲瘦羸劣。¶
　鬪相䶩齧，
　音聲暢逸，
　其舍恐畏，¶
　變狀如是。
　有諸鬼神，
　志懷毒害，¶
　蠅蚤壁虱，
　亦甚眾多。
　百足種種，¶
　及諸魍魎，
　四面周匝，
　產生孚乳。¶
　各取分食，
　羯羠羝羊，
　不得奔走，¶
　歸其處所。
　雖諸鬼神，
　來擁護之，¶
　不能濟脫，
　令不被害。
　彼諸鬼神，¶
　亦食眾生，
　雖得飽滿，
　心續懷惡。¶
　群品不同，
　種姓別異，
　若有死者，¶
　皆埋冡埌。
　彼志出外，
　而遊所處，¶
　鳩桓香音，
　志存暴弊，
　舒展兩臂，¶
　往來經行，
　無有呪術，
　可以辟除。¶
　於時諸犬，
　取其兩足，
　撲令仰臥，¶
　而就繫之。
　捉其兩腳，
　絞加頸項，¶
　坐自放恣，
　心意蕩逸。
　諸黑象眾，¶
　厥狀高大，
　體力強盛，
　跋扈自在，¶
　旬日饑餓，
　行求飲食，
　遙見蒭藁，¶
　奔走趣之。
　有鍼[口*(隹/乃)]蟲，
　及鐵喙鳥，¶
　在丘壙間，
　見人死屍。
　惡鬼兇嶮，¶
　放髮叫呼，
　諸魅湊滿，
　貪欲慢翰。¶
　窓牖顯明，
　視瞻四顧，
　於斯[門@視]看，¶
　不可得常。
　諸邪妖魅，
　及眾餓鬼，¶
　鵰鷲鵄梟，
　悉行求食。
　其宅恐難，
<pb:KR6d0002_T_002-0077a>¶
　如是品類，
　有大園觀，
　牆壁隤落，¶
　室宅門戶，
　圯裂破坼，
　唯一男子，¶
　而守護之。
　其人在裏，
　止頓居跱。¶
　爾時失火，
　尋燒屋宇，
　周迴四面，¶
　而皆燔燒。
　無數千人，
　驚怖啼哭，¶
　於今火盛，
　焚我子息。
　又彼尊者，¶
　舉聲稱怨，
　堂柱摧滅，
　垣屏碎散。¶
　諸神餓鬼，
　揚聲喜喚，
　鵰鷲數百，¶
　飛欲避火。
　無數鳩桓，
　劻勷懷懅，¶
　百千妖魅，
　慞惶馳走。
　親自目見，¶
　火所焚燒，
　無量群萌，
　烏熅灰燼，¶
　諸薄祐者，
　為火所災。
　各各懊惱，¶
　而見焚燒，
　炙燎焦爛，
　沸血流離。¶
　於時彼宅，
　強猛之眾，
　一一鬼魅，¶
　悉共噉食。
　臭烟熢㶿，
　稱讚香美，¶
　一切奔騖，
　周旋詰屈。
　蜈蚣蚰蜒，¶
　蚳蠷竝出，
　厭魅勇逸，
　多所咀齚。¶
　頭上火然，
　遊行嬉怡，
　悉饑食噉，¶
　火所燒者。
　其屋宅中，
　怖惶若茲，¶
　百千人眾，
　燒喪狼藉。
　於時宅主，¶
　大勢長者，
　見之如斯，
　急急䞯務。¶
　聞此災禍，
　愍念諸子，
　建立伎樂，¶
　寶乘誘出。
　有諸愚癡，
　不能解知，¶
　於彼戲笑，
　放逸自恣。
　長者聽察，¶
　尋入館內，
　騃夫不覺，
　無解脫想。¶
　今我諸子，
　闇蔽閉塞，
　一切盲瞶，¶
　無有耳目，
　以戲樂故，
　而自繫縛，¶
　種姓孫息，
　甚難得值。
　凡品眾庶，¶
　若干等倫，
　遭大火災，
　各各痛惱。
<pb:KR6d0002_T_002-0077b>¶
　鬼神蛇虺，
　心中懷毒。
　無數妖魅，¶
　歡喜踊躍。
　諸狼狐狗，
　亦不可計，¶
　饑渴欲求，
　飲食之具。
　我子眾多，¶
　皆沒于此，
　設無火災，
　亦不可樂。¶
　狐疑眾結，
　酷苦若是，
　何況周匝，¶
　普見熾然。
　執愚意者，
　於斯自恣，¶
　諸子貪戲，
　而相娛樂，
　永不思惟，¶
　父所言教，
　心不自念，
　速圖方計。¶
　爾時長者，
　意自忖度，
　吾生此子，¶
　勤苦養育，
　得無為火，
　而見燒[火*苪]。¶
　於何救子，
　而脫孫息？
　即自思議，¶
　立造權計。
　今我諸子，
　耽湎音伎，¶
　禍害垂至，
　非戲樂時。
　痛哉愚憒，¶
　不覩酷苦，
　諸童殷猥，
　不識此難。¶
　今吾心怖，
　子樂逸蕩，
　安從精進，¶
　免濟火燔。
　即尋設計，
　於舍之外，¶
　施張伎樂，
　遊戲之具，
　子所好慕，¶
　吾皆辦之，
　調隱音節，
　一時俱作。¶
　諸子聞斯，
　貪愛樂音，
　各各速疾，¶
　盡力勸勵，
　驅逐一切，
　迸出災屋，¶
　得脫苦難，
　集于一處，
　安隱歡然，¶
　無復恐懼。
　於是長者，
　見諸子出，¶
　心中寬泰，
　意得自由，
　廣設眾具，¶
　師子之座，
　吾身今日，
　則獲無為，¶
　彼諸苦患，
　已永盡除。
　斯諸童子，¶
　修精進力，
　迷在火宅，
　而自放恣，¶
　前者曾更，
　無限眠寐，
　火[火*僉]然熾，¶
　人遭此難，
　陰蓋所覆，
　心不開解。¶
　今日一切，
　皆得解脫，
　已致自然，
<pb:KR6d0002_T_002-0077c>¶
　志之所願。
　父見諸子，
　志在安隱。¶
　於時諸子，
　往詣長者，
　唯願天父，¶
　各各賜我，
　如前所許，
　若干種乘。¶
　本居遇火，
　迷冥不寤，
　大人勅教，¶
　一切奉承，
　當賜諸子，
　三品之乘，¶
　今正是時，
　願垂給與。
　於時長者，¶
　勅侍開藏，
　紫磨天金，
　明月珠寶，¶
　上妙珍異，
　世所希有。
　極好奇特，¶
　弘雅之車，
　最尊難及，
　莊校嚴飾，¶
　周匝欄楯，
　珠璣瓔珞，
　幢幡繒綵，¶
　而為光觀，
　金銀交露，
　覆蓋其上，¶
　煒曄殖立，
　珍寶諸華，
　四面周匝，¶
　而皆下垂，
　車上重疊，
　敷諸坐具，¶
　天繒白㲲，
　而不可計。
　又復加施，¶
　柔軟裀褥，
　無量綩綖，
　參席于車，¶
　計所校飾，
　車價億千，
　奇異珍寶，¶
　無量兆載。
　其象多力，
　鮮白如華，¶
　象身高大，
　儀體優馴，
　調駕寶車，¶
　以為大乘。
　於時長者，
　嚴車已辦，¶
　各以賜與，
　諸正士儔，
　皆是我子，¶
　一切等給。
　是時諸子，
　歡喜踊躍，¶
　各各處處，
　欣慶相娛。
　告舍利弗，¶
　大仙如是，
　為諸群生，
　救護父母。¶
　一切眾庶，
　皆是我子，
　為三界欲，¶
　所見纏縛。
　計惟三處，
　如彼火宅，¶
　勤苦患惱，
　具足百千，
　此則所謂，¶
　普然無餘，
　生老病死，
　憂哭之痛。¶
　佛為三界，
　救度元導，
　遊在閑居，¶
　若坐林樹，
　則常應時，
　將護三處。
<pb:KR6d0002_T_002-0078a>¶
　彼見燒炙，
　斯皆吾子，
　寤諸黎庶，¶
　令得自歸。
　由此意故，
　示現于彼。¶
　一切黎元，
　愚不受教，
　坐著愛欲，¶
　而自縶紲。
　善權方便，
　為大良藥，¶
　分別三乘，
　以示眾生。
　適聞三界，¶
　無量瑕穢，
　則以隨時，
　驅勸令出。¶
　其諸菩薩，
　來依猗佛，
　六通三達，¶
　成大聖慧。
　或有得成，
　為緣覺乘，¶
　逮不退轉，
　致佛尊道。
　現在諸子，¶
　因佛自由，
　以是譬喻，
　無有瞋恨。¶
　緣是得近，
　於佛道乘，
　受斯一切，¶
　得為最勝。
　於是恢闡，
　平等之信，¶
　降伏棄離，
　一切世色，
　諸正覺慧，¶
　殊異道德。
　稽首歸命，
　於兩足尊，¶
　根力脫門，
　一心如是，
　三昧之定，¶
　億數千姟，
　諸佛之子，
　常所宗重，¶
　斯則名曰，
　尊妙大乘。
　晝則誓願，¶
　志存降魔，
　夜恒專精，
　欽慕不勌，¶
　於一年歲，
　若歷劫數，
　度脫眾生，¶
　無數千姟。
　所喻寶乘，
　則謂于斯，¶
　以是遊至，
　於佛道場。
　無數佛子，¶
　以為娛樂，
　其有聽者，
　安住弟子。¶
　告舍利弗，
　卿當知是，
　計有一乘，¶
　則無有二。
　往至十方，
　一切求索，¶
　知人中上，
　普行善權，
　稍稍誘進，¶
　從微至大。
　先現聲聞，
　緣覺之證，¶
　適德三界，
　欲捨之去，
　然後便示，¶
　菩薩大道。
　佛恩普潤，
　譬如良田，¶
　隨其所種，
　各得其類。
　種者所植，
<pb:KR6d0002_T_002-0078b>¶
　非地增減，
　佛亦如是，
　一切普等。¶
　常示大道，
　取者增減，
　佛則於彼，¶
　諸仁者父。
　我常觀省，
　眾庶苦惱，¶
　無數億劫，
　而見燒煮。
　三界之中，¶
　恐畏之難，
　佛為唱導，
　使得滅度。¶
　諸賢無為，
　今日乃知，
　棄捐生死，¶
　脫勤苦患。
　其有菩薩，
　住於是者，¶
　至誠之決，
　取譬若斯。
　一切普聞，¶
　佛之明日，
　諸大導師，
　行權方便，¶
　所當勸助，
　如諸菩薩，
　瑕穢愛欲，¶
　亦可惡厭，
　心闇塞者，
　而見污染。¶
　是故導師，
　為說勤苦，
　現四聖諦，¶
　當分別此。
　假使眾人，
　不解眾惱，¶
　根著冥塵，
　不肯捨離，
　故為是等，¶
　而示其路。
　因緣所習，
　而致諸苦，¶
　愛欲以斷，
　常無所著。
　已得滅度，¶
　於斯三品，
　了無有異，
　則得解脫，¶
　若修八路，
　便得超度。
　告舍利弗，¶
　何所為度？
　受無所有，
　則為解脫。¶
　彼亦不為，
　一切解脫。
　無所滅度，¶
　便見導師。
　佛何以故，
　而說解脫？¶
　無所逮者，
　乃成佛道。
　當得如我，¶
　為聖法王，
　以安隱義，
　現出于世。¶
　告舍利弗，
　是吾法印，
　是佛最後，¶
　微妙善說，
　愍傷諸天，
　及於世間，¶
　在所遊處，
　常能獨行。
　假使有人，¶
　講說是典，
　若有勸助，
　代歡喜者，¶
　聞其妙法，
　當奉持之，
　為悉供養，¶
　過去諸佛，
　奉持此法，
　至不退轉。
<pb:KR6d0002_T_002-0078c>¶
　假使有人，
　信樂斯經，
　往古以見，¶
　過去導師，
　亦悉奉順，
　諸聖至尊，¶
　加得逮聞，
　如是典謨，
　皆復曾見，¶
　吾之儀容。
　又亦覩察，
　我比丘眾，¶
　常觀覲視，
　今現菩薩，
　信斯典者，¶
　德亦如是。
　一切皆瞻，
　是諸菩薩，¶
　其信此經，
　則亦如是。
　頑騃闇夫，¶
　不肯篤信，
　若說此經，
　諸得神通，¶
　謂聲聞黨，
　非其所逮，
　緣覺之乘，¶
　亦不能了。
　今我所有，
　諸聲聞眾，¶
　舍利弗身，
　堅固信之。
　仁輩如是，¶
　信大法典，
　現在悉盡，
　不著因緣。¶
　假使不應，
　斯經卷者，
　則為謗訕，¶
　佛天中天。
　闇冥輩類，
　常志愛欲，¶
　未曾解了，
　無所生法。
　又其毀謗，¶
　善權方便，
　世間所有，
　佛常明日。¶
　其聞佛說，
　講此罪福，
　志不歡樂，¶
　顏色為變。
　我今現在，
　及滅度後，¶
　若有誹謗，
　如是典比。
　不使比丘，¶
　書寫斯經，
　佛說罪緣，
　皆宜普聽。¶
　沒失人身，
　墮無擇獄，
　處於其中，¶
　具足一劫。
　又無央數，
　過是之限，¶
　若罪竟已，
　常在癡冥。
　假令得出，¶
　於地獄中，
　便當墮于，
　禽獸畜生，¶
　為狗蠱狐，
　其形憔悴。
　當入人宅，¶
　或復見害。
　設有憎惡，
　佛經典者，¶
　其色變黑，
　黤黮[黑*冗]如墨。
　罪之所為，¶
　顏常若漆，
　身體羸瘦，
　面無潤澤。¶
　為諸品類，
　所見賤穢，
　瓦石打擲，
<pb:KR6d0002_T_002-0079a>¶
　啼哭淚出。
　其人常被，
　撾捶榜笞，¶
　饑渴虛乏，
　軀形瘦燥。
　當墜畜生，¶
　駱駝驢騾，
　常負重擔，
　而得捶杖，¶
　心中懊惱，
　厄求芻草。
　謗佛斯經，¶
　獲罪若此。
　雖得為人，
　身疽癩瘡，¶
　狀貌矬陋，
　肌色傷爛。
　假使行人，¶
　縣邑聚落，
　童子輕易，
　戲弄扠踏。¶
　其愚騃子，
　若後壽終，
　即當墮生，¶
　邊夷狄處，
　當為含血，
　蠕動之類，¶
　或為聾瘂，
　不得自在。
　假使誹謗，¶
　此經獲罪，
　常多疾病，
　體生疽蟲，¶
　無數之命，
　唼食其軀，
　心常憂瘀，¶
　痛不離己。
　告舍利弗，
　不信此經，¶
　彼男子者，
　無黠無明，
　所在慳貪，¶
　性常嚵[口*斥]，
　生盲無目，
　人所棄捐，¶
　人坐不信。
　於佛大道，
　口中常臭，¶
　惡氣外薰，
　鬼神厭魅，
　詳觸嬈之，¶
　普世俗人，
　無用言者。
　假使不樂，¶
　斯道地者，
　所在窮乏，
　常當貧匱。¶
　身未常得，
　著好被服，
　財業雖豐，¶
　不敢飲食。
　有所造作，
　當所為者，¶
　假使欲求，
　安隱之具，
　設有所得，¶
　尋復忘失。
　興發惡行，
　果報如此。¶
　假使呼醫，
　合諸方藥，
　善知方便，¶
　而療治之，
　有不除差，
　反轉增劇，¶
　恒被疾病，
　不得所便。
　設復發意，¶
　興立餘事，
　則遭擾擾，
　鬪諍之業，¶
　又見毀辱，
　而被楚撻，
　彼犯律者，¶
　當遇此患。
　若有誹謗，
　斯經之罪，
<pb:KR6d0002_T_002-0079b>¶
　未曾得見，
　世雄導師。
　人中帝王，¶
　佛之法教，
　卒暴墜鬼，
　阿須倫神，¶
　恒當罹殃，
　耳聾閉塞，
　愚癡騃瞶，¶
　不得聞經。
　設有誹謗，
　斯經典者，¶
　然於後世，
　永無所見。
　假使毀呰，¶
　斯經罪果，
　殃無數億，
　百千之計，¶
　若干姟劫，
　如江河沙，
　常當瘖瘂，¶
　口不能言。
　佛所立道，
　常師子吼，¶
　毀者地獄，
　以為遊觀，
　勤苦惡趣，¶
　用作居宅，
　已所犯罪，
　致殃如斯。¶
　又多疾患，
　自速瘖痾，
　若在世間，¶
　當獲此咎。
　坐在眾會，
　兩舌欺言，¶
　命欲盡時，
　舉賈生息，
　其身恒遭，¶
　若干苦痛。
　無央數億，
　百千眾患，¶
　顏貌常黑，
　人所不喜。
　殃暴疽⬤，¶
　常有臭氣，
　自見吾我，
　顏色黧黮，¶
　瞋恚懷毒，
　怒害滋甚。
　情欲熾盛，¶
　無有節限，
　有所好忤，
　若如畜生。¶
　告舍利弗，
　今日世尊，
　具足一劫，¶
　說其人罪。
　若有誹謗，
　斯佛經者，¶
　欲計殃限，
　不可究竟。
　見是義已，¶
　當觀察之，
　今我故為，
　舍利弗說。¶
　不為愚騃，
　不解道者，
　分別論講，¶
　如斯像法。
　其有聰明，
　廣博多聞，¶
　秉志堅強，
　常修億辯，
　若有勸發，¶
　遵尚佛道，
　爾乃聽受，
　未曾有法。¶
　則已睹見，
　億百千佛，
　植無央數，¶
　如意功德。
　其人志性，
　猛如月光，¶
　爾乃聽受，
　如是典籍。
　若有精進，
<pb:KR6d0002_T_002-0079c>¶
　志常懷慈，
　常於夙夜，
　照曜悲哀，¶
　損棄軀體，
　不惜壽命，
　爾乃聽受，¶
　於斯經卷。
　常行恭敬，
　無他想習，¶
　其心專一，
　不立愚願，
　恒處曠野，¶
　若隱巖居，
　彼等仁人，
　爾乃聽受。¶
　結親善友，
　常相恃怙，
　棄捐遠離，¶
　諸惡知識，
　常得逮見，
　如是佛子，¶
　乃能值遇，
　若斯言教。
　不犯禁戒，¶
　如寶明珠，
　志習奉受，
　方等諸經，¶
　當見如茲，
　佛聖子孫，
　常專精此，¶
　一品經卷。
　設有罵詈，
　毀辱經者，¶
　恒以愍哀，
　向于眾生，
　常志恭敬，¶
　承安住教，
　今故為之，
　說是經法。¶
　其在眾會，
　誦斯經者，
　心常如應，¶
　得無合會，
　引無央數，
　億載譬喻，¶
　故為是倫，
　而見斯典。
　又佛今日，¶
　講解道品，
　所至到處，
　踊躍而步。¶
　假使比丘，
　欲求善說，
　若見此經，¶
　當欣頂受。
　其有奉持，
　方等經者，¶
　心常專精，
　不樂餘業，
　執持一頌，¶
　志不改易，
　乃得聽受，
　如是弘模。¶
　假使有人，
　慕求斯經，
　當崇敬之，¶
　如如來身。
　若人思僥，
　欲學此法，¶
　設令得者，
　當稽首受。
　其人不當，¶
　念索餘經，
　亦未曾想，
　世之群籍。¶
　而行佛道，
　志在根力，
　悉捨離之，¶
　講專斯經。
　告舍利弗，
　佛滿一劫，¶
　舉喻億千，
　分別解說。
　設有願發，¶
　上尊佛道，
　當以斯經，
　宣暢布散。」
#+END_VERSE
」
<pb:KR6d0002_T_002-0080a>¶
《正法華經》卷第二¶

